# CharityPlatform
“Charity platform” - це веб аплікація основною метою якої є залучення коштів на соціальні та благодійні проекти, для допомоги медичним закладам.
Ця платформа є результатом моєї магістерської дипломної роботи на тему "РОЗРОБКА БЛАГОДІЙНОЇ ВЕБ-ПЛАТФОРМИ ДЛЯ ПІДТРИМКИ МЕДИЧНИХ ЗАКЛАДІВ", над якою я працював навчаючись у Львівському національному університеті імені Івана Франка на кафедрі програмування.

# Користувачі системи
_Гість_ (не зареєстрований користувач) має можливість зареєструватися та переглядати активні благодійні проекти.


_Благодійник_ (гість який зареєструвався в системі) має можливість переглядати активні благодійні проекти та підтримувати їх. Благодійник може переглядати статистику своєї активності по конкретному проекту та за певний період часу.
Також благодійнику присвоюється рівень благодійності, який визначається на основі його активності.


_Представник_ медичного закладу (гість який зареєструвався в системі і якого Представник системи “Charity platform” наділив цією роллю та закріпив за ним медичний заклад) має можливість створювати благодійний проект та переглядати статистику по свої проектах.


_Представник_ системи “Charity platform” (гість який зареєструвався в системі і якого Представник системи “Charity platform” наділив цією роллю) реєструє в системі медичні заклади та закріплює за ними представників.
Також представник системи затверджує або відхиляє благодійні проекти створені Представниками медичних закладів.

# Поділ на підсистеми
Система сервісу “Charity platform” складається із таких трьох основних підсистем:

### _Система управління користувачами:_
Ця система відповідає за реєстрацію користувачів у системі, та подальшого управління цими користувачами (наділення користувачів роллю, оновлення персональних даних). Також ця система визначає функцію присвоєння рівня благодійності зареєстрованому користувачу.


### _Система управління медичними закладами:_
Ця система відповідає за реєстрацію медичних закладів у системі “Charity platform”, та присвоєння цим медичним закладів представників. Також система управління медичними закладами визначає функцію перегляду медичних закладів.

### _Система управління благодійними проектами:_
Ця система відповідає за реєстрацію благодійних проектів у системі “Charity platform”, та управління цими проектами (функція затвердження проекту та функція відхилення проекту). Також система управління благодійними проектами визначає функцію підтримки проекту та функцію перегляду активних проектів.

# Основна функціональність системи
### _1. Функція реєстрації користувача_
_Опис:_ ця функція забезпечує можливість гостю зареєструватися у сервісі “Charity platform”. Зареєстрований користувач наділений роллю - Благодійник.


_Вхідні дані:_ логін, пароль, ім’я, прізвище. 


_Джерело даних:_ користувач.


_Результат:_ зареєстрований користувач у системі.

### _2. Функція присвоєння ролі користувачу_
_Опис:_ ця функція забезпечує можливість Представнику системи “Charity platform” наділяти необхідною роллю інших користувачів системи.


_Вхідні дані:_ логін користувача та роль, яку необхідно присвоїти.


_Джерело даних:_ база даних.


_Результат:_ користувач наділений певною роллю.

### _3. Функція реєстрації медичного закладу_
_Опис:_ ця функція забезпечує можливість Представнику системи “Charity platform” реєструвати в системі медичні заклади.


_Вхідні дані:_ назва медичного закладу та опис.


_Джерело даних:_ Представник системи “Charity platform”.


_Результат:_ медичний заклад зареєстровано в системі “Charity platform”.

### _4. Функція присвоєння представників медичному закладу_
_Опис:_ ця функція забезпечує можливість Представнику системи “Charity platform” додавати представників для зареєстрованого медичного закладу.


_Вхідні дані:_ ідентифікатор медичного закладу та логін користувача.


_Джерело даних:_ база даних.


_Результат:_ оновлена інформація про представників медичного закладу в базі даних.

### _5. Функція створення благодійного проекту_
_Опис:_ ця функція забезпечує можливість Представнику медичного закладу створювати благодійний проект.


_Вхідні дані:_ назва проекту, опис проекту, цільова сума коштів, дата початку проекту та дана завершення проекту.


_Джерело даних:_ представник медичного закладу.


_Результат:_ новий благодійний проект зареєстрований у системі.

### _6. Функція затвердження благодійного проекту_
_Опис:_ ця функція забезпечує можливість Представнику системи “Charity platform” затвердити благодійний проект.


_Вхідні дані:_ ідентифікатор проекту.


_Джерело даних:_ база даних.


_Результат:_ благодійний проект позначений, як затверджений, після старту проекту благодійники зможуть його підтримувати.

### _7. Функція відхилення благодійного проекту_
_Опис:_ ця функція забезпечує можливість Представнику системи “Charity platform” відхилити благодійний проект.


_Вхідні дані:_ ідентифікатор проекту.


_Джерело даних:_ база даних.


_Результат:_ благодійний проект позначений, як відхилений.


### _8. Функція підтримки благодійного проекту_
_Опис:_ ця функція забезпечує можливість Благодійнику підтримати благодійний проект коштами.


_Вхідні дані:_ сума пожертви та ідентифікатор проекту.


_Джерело даних:_ база даних та Благодійник.


_Результат:_ інформація про пожертви для проекту оновлена.

### _9. Функція перегляду благодійних проектів_
_Опис:_ ця функція забезпечує користувачу можливість переглядати благодійні проекти.


_Джерело даних:_ база даних.


_Результат:_ перелік активних благодійних проектів.

### _10. Функція перегляду медичних закладів_
_Опис:_ ця функція забезпечує користувачу можливість переглядати зареєстровані медичні заклади.


_Джерело даних:_ база даних.


_Результат:_ перелік зареєстрованих в системі медичних закладів.

### _11. Функція присвоєння рівня благодійності_
_Опис:_ ця функція забезпечує можливість присвоювати Благодійникам рівні благодійності.


_Вхідні дані:_ історія активності Благодійника.


_Джерело даних:_ база даних.


_Результат:_ дані про благодійника оновлені.
